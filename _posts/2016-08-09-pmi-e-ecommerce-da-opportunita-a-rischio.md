---
datePublished: '2016-10-02T18:48:10.182Z'
sourcePath: _posts/2016-08-09-pmi-e-ecommerce-da-opportunita-a-rischio.md
inFeed: true
authors: []
hasPage: true
keywords: []
author: []
via: {}
dateModified: '2016-10-02T18:48:09.741Z'
title: 'PMI e ecommerce: da opportunità a rischio'
publisher: {}
description: >-
  Non è un mistero che le vendite al dettaglio in Italia siano ferme, se non in
  lieve contrazione. L'ultimo dato ISTAT disponibile, settembre, mostra una
  contrazione di 0.1% rispetto ad agosto e di 0.5% verso l'anno precedente.
inLanguage: null
starred: false
url: pmi-e-ecommerce-da-opportunita-a-rischio/index.html
_type: Article

---
# PMI e ecommerce: da opportunità a rischio

Non è un mistero che le vendite al dettaglio in Italia siano ferme, se non in lieve contrazione. L'ultimo dato ISTAT disponibile, settembre, mostra una contrazione di 0.1% rispetto ad agosto e di 0.5% verso l'anno precedente.

L'ecommerce in Italia è ormai una realtà importante che nel 2014 vale 14.6 miliardi di euro, in fortissima crescita: negli ultimi sette anni è cresciuto del 15-20% ogni singolo anno. I consumatori italiani hanno spostato (e continuano a spostare) parte della propria capacità di spesa online, a dispetto del più tradizionale commercio offline.
![](https://the-grid-user-content.s3-us-west-2.amazonaws.com/5e43b937-f01b-4fdf-8dc4-f98f9752b5ca.jpg)

I motivi per cui i consumatori italiani acquistano sempre più online sono sono molti e non sono da ricercare solo nella convenienza economica, comunque importante come in qualsiasi transazione commerciale. La convenienza di acquistare online passa anche dalla **comodità di fare acquisti in tempi morti o quando passa loro per la mente** invece di aggiungere quegli acquisti alla lista di cose da fare, **la completezza delle informazioni sul prodotto** che non sempre si riescono ad ottenere in punto vendita, **la ridotta capacità di accesso al prodotto** specie nelle aree rurali, nelle città minori o all'estero e la **varietà di scelta e completezza di gamma, **immensamente più ampia online.

E siamo solo all'inizio. Il commercio elettronico in Italia rappresenta circa il 3% delle vendite retail, un quarto di quanto valga in paesi più avanzati digitalmente come USA, Regno Unito, Francia o Germania. Tutti gli indicatori e i trend fanno ben sperare per uno sviluppo longevo di questo mercato, già in forte crescita. Nonostante tutto questo molti imprenditori e molte aziende italiane, soprattutto le piccole e medie imprese, non sembrano - inspiegabilmente - ancora attaccare in maniera massiccia questa parte del mercato retail.

> _Meno dell'1% del fatturato delle PMI italiane viene generato dal commercio elettronico. Siamo ad 1/5 o 1/6 del resto dell'Europa_
> 
> _Elio Catania, Presidente Confindustria Digitale_

Ancora troppe poche aziende italiane presidiano il mercato domestico lasciando terreno ad aziende estere, che da mercati più avanzati raggiungono i consumatori italiani online ogni giorno, e non cogliendo le potenzialità che il commercio elettronico offre anche in ambito export.

Solo nella stagione natalizia, i venditori italiani che vendono su [eBay.it][0] hanno esportato quasi mezzo milione di prodotti, in crescita del 20% rispetto all'anno precedente, verso paesi lontani come Cina, Stati Uniti, Russia e LatAm ma anche molto più vicini e facili da raggiungere come Francia, Spagna, Regno Unito e Germania. Questo dimostra che alcune imprese italiane già oggi competono online nel loro paese di origine e che, attraverso i marketplace internazionali, possono sfruttare l'ecommerce anche per raggiungere consumatori e mercati che non hanno mai provato a raggiungere prima in maniera più facile ed efficiente rispetto alla tradizionale distribuzione offline.

L'ecommerce oggi rappresenta un rischio per le PMI italiane. **Il rischio è quello di non esserci**.

**Claudio Raimondi**

<iframe src="https://the-grid.github.io/ed-userhtml/?g=eJydUsFu2zAMvfsrCO9gB6vt44DUybAtAZahaws0wI6FLDExN1vyJDpFsPZf9i_7sdGOmw29DJgMCLJIvUc-vjLwscFlVDlzhB8RyKqU_rb3rrcm065xfg6vdm-G7zJ6ispiehCVhg5AZhEbCt_7cM-1R2XiZVlIYBmVQXvqWBIPysOUo53d0R4WsOutZnIW0tnEyjWFvFN7zHvfSEZSM3fzotCN6g05r6h11lCuXVt0LWWYoRxb9BozozLXdc5zb4lVpjJPQdfkkssX0GTQMu0I_cDw_zhM3KBAxLefN4BwRpiDUfAH4tdPUDBhxKLeZRSlz50PjUNRwOrmOtnCerXZwvv11c0X2H7c3MHV5no9co7iCZNxum-l-AsIw1-uRWzGdYPDZZqcxE5mp0JDHrweO3wpn0y0zU_DGJXEtkKTfw3J-SHyO2ZPVc-YJkaJDEwtBlZtl1zAa4sPsBLmdDZxpSavZe7w-ChVDS6a5arr0JoPNTUmDZL2NEtlF-dMjiitm463Daog-llViZ6f1EHdjQFgBwcSKq4RSgVird0iHhwRxBJ_1f9WAvfPcPFynIPlAJ17QI8GqiOsTtllocSaZ-ax9n-t32-AAWY" height="244" style=""></iframe>



[0]: http://www.ebay.it/