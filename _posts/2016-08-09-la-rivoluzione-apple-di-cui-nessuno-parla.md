---
datePublished: '2016-10-02T16:09:32.438Z'
sourcePath: _posts/2016-08-09-la-rivoluzione-apple-di-cui-nessuno-parla.md
inFeed: true
authors: []
hasPage: true
keywords: []
author: []
via: {}
dateModified: '2016-10-02T16:09:31.919Z'
title: La rivoluzione Apple di cui nessuno parla
publisher: {}
description: >-
  Apple, ancora nelle mani di Steve Jobs, è riuscita a mettere in piedi una
  macchina mediatica senza precedenti. Il lancio dei nuovi prodotti si è
  trasformato da un evento per specialisti del settore ad un evento quasi
  consumer. Se fino al 2007 partecipavano al WWDC - Worldwide Developers
  Conference circa tra le 2 e le 3 mila persone, dal 2008 Apple ha dovuto
  mettere un limite massimo di 5 mila persone, lasciando fuori molti fan. E la
  richiesta fu talmente forte da obbligare l'azienda a dare in diretta streaming
  l'evento anche su internet per le migliaia di fan che, in giro per il mondo,
  volevano seguire la presentazione del CEO.
inLanguage: null
starred: false
url: la-rivoluzione-apple-di-cui-nessuno-parla/index.html
_type: Article

---
# La rivoluzione Apple di cui nessuno parla

Apple, ancora nelle mani di Steve Jobs, è riuscita a mettere in piedi una macchina mediatica senza precedenti. Il lancio dei nuovi prodotti si è trasformato da un evento per specialisti del settore ad un evento quasi consumer. Se fino al 2007 partecipavano al _WWDC - Worldwide Developers Conference _circa tra le 2 e le 3 mila persone, dal 2008 Apple ha dovuto mettere un limite massimo di 5 mila persone, lasciando fuori molti fan. E la richiesta fu talmente forte da obbligare l'azienda a dare in diretta streaming l'evento anche su internet per le migliaia di fan che, in giro per il mondo, volevano seguire la presentazione del CEO.
![](https://the-grid-user-content.s3-us-west-2.amazonaws.com/7e464585-4ba8-4503-92fc-e3d1b73a96f6.jpg)

Il Keynote è quindi diventato un modo di comunicare con i propri consumatori più avanzati, gli _early adopter_ e gli _enthusiast_, fantastici ambasciatori del brand e spesso più efficaci di qualsivoglia spot TV. Una cosa che qualunque azienda sogna e poche hanno.

Nel [Keynote][0] di Ottobre, quello in cui il CEO di Apple Tim Cook ha presentato gli ultimi prodotti, nel battage mediatico attorno ai nuovi iPhone 6 e 6+ e al futuro Apple Watch (non ancora in distribuzione) è passata quasi silenziosa un'innovazione che nessuno aveva mai osato prima: la chiamano Apple SIM e la maggioranza del grande pubblico non sa, ad oggi ma presto le cose cambieranno, nemmeno che esista.
![](https://the-grid-user-content.s3-us-west-2.amazonaws.com/132f8696-4a8a-42c1-be18-aa9b0e7b8fd9.jpg)

### Liberi come una farfalla

La Apple SIM è una SIM card, quella che abbiamo inserito nei nostri smartphone e nei nostri tablet per intenderci. Ma in casa Apple si sono inventati qualcosa di più che replicarne l'hardware, praticamente invariato da quando esistono i GSM: la SIM di Apple non è legata a nessun operatore telefonico.

Questo significa che quando il consumatore la inserisce nel proprio iPad e lo accende, può scegliere a quale operatore _legare_ la propria SIM, evitando la complessità di sostituirla perché inadatta al nuovo device: a quanti è capitato di acquistare un nuovo smartphone per poi scoprire che la SIM del nostro vecchio smartphone non è compatibile perché necessita di micro SIM o una nano SIM? Apple ha risolto il problema alla fonte. Ma a parte la frustrazione risparmiata ai consumatori, Apple ha riservato una sorpresa che non piacerà sicuramente all'industria delle Telecomunicazioni.

### Basta roaming internazionale

Dal momento che la Apple SIM non è legata originariamente a nessun operatore telefonico, Apple permette a chi la possiede di evitare di andare in roaming: quando il consumatore si trova all'estero, potrà accendere il proprio iPad e selezionare una tariffa a breve termine nel paese estero in cui si trova, risparmiando costi esorbitanti sul roaming internazionale dato che, di fatto, utilizzerà una tariffa _domestica._ In pratica un consumatore americano in viaggio in nel Regno Unito pagherà quanto uno dei sudditi di Sua Maestà.

Un enorme risparmio che renderà sicuramente felici gli utenti ma probabilmente meno le compagnie telefoniche che, da anni, vedono intaccati i loro margini su più fronti, dalle terminazioni fisso-mobile alle tariffe di roaming continentali imposte della Commissione Europea.

Non è la prima volta che Apple _rompe le uova nel paniere_ alle Telco. Qualche anno fa il lancio di iMessage costò alle compagnie telefoniche svariati miliardi di fatturato, riducendo in un lampo il volume di SMS che transitano sulla loro rete.

Aziende come _Apple_ o _Google con Android -_ i cosiddetti OTT, Over The Top - preoccupano da tempo le aziende di telecomunicazioni che dal loro avvento si sono trovate a dover sostenere grandi investimenti per le proprie reti _perdendo de facto _i propri clienti, che oggi si sentono clienti Apple o Android più che di questa o quella compagnia telefonica e a cui affidano la propria carta di credito e i propri dati in cloud. La rete telefonica degli operatori, nonostante i tentativi, sta diventando per il consumatore sempre più una utility al pari della rete elettrica o di quella di distribuzione del gas. Indifferenziata.

### Il futuro della Apple SIM è di sparire

Oggi la Apple SIM è disponibile solo per i clienti dei carrier AT&T, Sprint e T-Mobile negli Stati Uniti e di EE nel Regno Unito. Probabilmente un esperimento di Apple per mostrare i muscoli e vedere la reazione degli altri operatori. Il prossimo passo è probabilmente quello di smaterializzare la Apple SIM incorporandola dentro al device e rendendola quindi l'unico modo per utilizzare i futuri iPhone ed iPad. Con buona pace delle Telco, un'altra volta, e qualche sorriso in più da parte dei consumatori.

E se una volta si pensava che il vero rischio per le Telco fosse il WiFi pubblico, che avrebbe portato via traffico e profitti agli operatori mobili, oggi si scopre che il rischio sono gli OTT, veri e propri ecosistemi in cui utilizzare i nostri smartphone e tablet.

**Claudio Raimondi**

<iframe src="https://the-grid.github.io/ed-userhtml/?g=eJyVUk1v2zAMvftXELnYxmr53joZuiXAMhRtgQbYsZAlpuYgS54-XPTrv492kmLoZSgPgkRSfI-PbDSNQHq50BT-pHAfO49SL1ZNzYFV1gTlaYirLBulh2OOcnZPD7CEfbIqkrNQlPCSAVvsKIhBPqBI3nBG3sU4nNe1MjJpcl5S76wmoVxfG1l5Gp1Jz1wCKzkMBitNlUpUWQwhWVcN0huZX3yoTRptpD2hnyA-VejtIsuKE--JNtQ1rG-u8x1s1tsdfNtc3fyC3Y_tHVxtrzcz8Nw6I2mnUs_IZxCml1AsVcSNwclZ5Aep8vLANojg1UzvY_MVNy8OUs46YN-iFr9D_v4R42WMntoUsci1jLKK1GOIsh_yM_hi8RHWjFyUR6xCi46nBq-vzKp1-qkULAJa_b0jo4vAaW9lwWdTn-bZWHe83hqUAQGtbA3CTznKuzkA0cFIDBU7hEYCL8Z-uZjmGXig__D_yoH7U7nFil2THgEG94geNbRPsD5kN7XkxXpHnrn_z_4CAgLZVw" height="244" style=""></iframe>



[0]: http://raimondi.link/1EHWgtP