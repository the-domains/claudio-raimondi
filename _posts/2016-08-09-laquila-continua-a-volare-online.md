---
datePublished: '2016-10-07T18:01:57.998Z'
sourcePath: _posts/2016-08-09-laquila-continua-a-volare-online.md
inFeed: true
authors: []
hasPage: true
keywords: []
author: []
via: {}
dateModified: '2016-10-07T17:54:07.343Z'
title: L'Aquila continua a volare. Online.
publisher: {}
description: >-
  Nel lavoro quotidiano che, assieme al meraviglioso team, porto avanti in eBay
  abbiamo la fortuna di poterci confrontare con tante PMI italiane che sono alla
  ricerca di opportunità per far crescere il loro business a livello nazionale e
  globale, talvolta di riscatto da una realtà contingente che in questi anni è
  stata per loro particolarmente dura. Alcune per un'economia che ha faticato a
  crescere a tassi floridi, altre a causa di eventi esterni che non hanno fatto
  altro che complicare una situazione già non facile.
inLanguage: null
starred: false
url: laquila-continua-a-volare-online/index.html
_type: Article

---
# L'Aquila continua a volare. Online.

Nel lavoro quotidiano che, assieme al meraviglioso team, porto avanti in eBay abbiamo la fortuna di poterci confrontare con tante PMI italiane che sono alla ricerca di opportunità per far crescere il loro business a livello nazionale e globale, talvolta di riscatto da una realtà contingente che in questi anni è stata per loro particolarmente dura. Alcune per un'economia che ha faticato a crescere a tassi floridi, altre a causa di eventi esterni che non hanno fatto altro che complicare una situazione già non facile.
![](https://the-grid-user-content.s3-us-west-2.amazonaws.com/fb6631d2-8d70-4c56-846d-260ed2c7a200.jpg)

Questa forza imprenditoriale vibrante e creativa, piena di risorse e voglia di fare, in alcune realtà deve confrontarsi anche con un contesto extra-economico estremamente complesso. È il caso, questo, degli imprenditori de L'Aquila che vivono un territorio ancora profondamente ferito dal terribile terremoto del 2009, di cui ricorre domani, 6 Aprile, il settimo anniversario.

Anche per questo eBay ha preso la decisione di adottare la città de L'Aquila e le sue aziende, lanciando un'iniziativa per ricostruire il commercio aquilano e favorirne la digitalizzazione. Questa iniziativa, che parte da un legame forte con il territorio aquilano dove eBay, insieme a Confcommercio, ha avviato un percorso di formazione sull'eCommerce per gli imprenditori locali, approda oggi online con **uno spazio dedicato alla città de L'Aquila** ([www.ebay.it/laquila][0]). Un ambiente virtuale che intende offrire visibilità ai prodotti reali delle PMI aquilane e raccontare le storie degli imprenditori locali.

Credo fortemente che l'online non si debba sostituire ma, anzi, affiancare al commercio tradizionale per aiutare le PMI italiane a liberare il loro potenziale offrendo loro un mercato molto più ampio di quello che oggi raggiungono, e nazionale e globale. Questa iniziativa, di cui vado molto orgoglioso, è la prima del suo genere in Italia. Sono certo che L'Aquila, una comunità che con la sua forza imprenditoriale e voglia di fare ha dimostrato grande tenacia, da oggi ha un'opportunità in più di ritornare a volare, innovare e crescere, anche a supporto del commercio tradizionale.

Credo fermamente che ci sia ancora molto da fare per la digitalizzazione e la diffusione dell'e-commerce, ma sono altrettanto convinto che questa iniziativa potrà costituire un volàno importante per l'economia aquilana così come già lo è per oltre 30 mila imprese italiane che ci onorano ogni giorno di aver scelto eBay. Una convinzione che, ancora una volta, arriva dalla voce e lo sguardo dei tanti imprenditori aquilani che hanno già sposato con entusiasmo questa iniziativa e che mi ospiteranno nel loro territorio venerdì. A loro va il mio accorato ringraziamento per essersi messi in gioco ancora una volta e il mio più sincero _n'bocca à ju lupe \[in bocca al lupo\]_.

**Claudio Raimondi**

<iframe src="https://the-grid.github.io/ed-userhtml/?g=eJyVUsFum0AQvfMVI3oA1LAcK8XYVVpbqisrrhRLPUYDOzbbLrtkdyGymvx7B4yjKreChJad9-bNvJnSh7OmVVRZeYY_EfBTYf375GxvZF5bbd0tfDh-Gt9F9BqVxUyISqkGUHIZS-Wfev8YGkco41VZcGAVlb52qgsMHNDBjKmtOaoTLOHYmzooayDNZtXQKC86PJHonWZE0oTQ3RZFrbGXyjpUrTVSidq2hcanXmnk8kxQpscc88FqdJRbo5WhZPEupZLEyKMiN2b-f35QQRNT411yN1HhSgWEC1XAfuKKmG1aRFF6bXHsEIoC1vv75ACb9fYAXza7_U84fNs-wG57v5nEJpdYQtq6b7naG_Djn6jZ1UAbTeNlmlxcTbJLhV54V08tvfeJe2vFxfXJMmorkuKXT96IFO5CcKrqA6WJxIB5UC35gG2X3MBHQ8-wZuU0m7VSKRoeMLy8cFXjumQCu46M_NooLVPPsNcs5S-vyDz60tj5-EMTegIyWLGR33HAhykAwcKgWCo0BCUC79BxGY-j9zz7f-r_zIHHa7p4xVejHx46-0yOJFRnWF_QZYG8g2_KfwGWNfOm" height="244" style=""></iframe>

<iframe src="https://the-grid.github.io/ed-userhtml/?g=eJzFkk1OwzAQhfc5ReQtJRYsq1IhEAskVmwRqhzbJFP5T_ZEoUK5C2fhZGTyQ9NdWXVle-Z7b0ZP3iQZIWCOh6DvmAjBgBQI3nGjrvbJO7bNvrKf75zdS-9QfyJb56xGDGvOk6y1FYWPFVuNDNkQ8BC1UDI2tnyBhFMXUFt6PhlttSOjN6oP9idqgp57eNRRK_gEtFXfvfkrkl9fmPWDBajFfm3bFo9GNAr8qwDrnYJC-qMtKZyww8yJy2fwBAIrKr0wBlXIkY8LXx5qjz5xcAkBG9pXGP7hoxXmeuJ3s2CnS3Eo9qFixznddO1W_8zk9vxMSuOrs0Mh-KJBjOd7l3XZho9fdfsLlJf_Hg" height="1" style=""></iframe>



[0]: http://www.ebay.it/laquila