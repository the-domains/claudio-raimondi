---
datePublished: '2016-10-07T17:55:20.770Z'
sourcePath: _posts/2016-08-09-lei-non-sa-chi-sono-io-ma-netflix-si.md
inFeed: true
authors: []
hasPage: true
keywords: []
author: []
via: {}
dateModified: '2016-10-07T17:55:20.113Z'
title: Lei non sa chi sono io... ma Netflix sì
publisher: {}
description: >-
  In questi giorni si parla tanto dello sbarco in Italia di Netflix, una
  libreria video che raccoglie migliaia di ore di film e serie TV fruibile
  tramite internet su qualsiasi device. Netflix è uno dei principali
  responsabili mondiali del binge-watching (l'abitudine di guardare
  ininterrottamente molte puntate di una serie TV), una rivoluzione che, per
  alcuni, potrebbe cambiare il panorama televisivo italiano.
inLanguage: null
starred: false
url: lei-non-sa-chi-sono-io-ma-netflix-si/index.html
_type: Article

---
# Lei non sa chi sono io... ma Netflix sì

In questi giorni si parla tanto dello sbarco in Italia di Netflix, una _libreria video _che raccoglie migliaia di ore di film e serie TV fruibile tramite internet su qualsiasi device. Netflix è uno dei principali responsabili mondiali del _binge-watching_ (l'abitudine di guardare ininterrottamente molte puntate di una serie TV), una rivoluzione che, per alcuni, potrebbe cambiare il panorama televisivo italiano.
![](https://the-grid-user-content.s3-us-west-2.amazonaws.com/5fc64082-fac8-47ff-bac0-3354cdf07901.jpg)

E se Netflix è rivoluzionario nel formato del contenitore, lo è sempre più anche nel contenuto. Nato come _video-noleggio postale_ (i primi clienti ricevevano e restituivano i film in VHS o DVD per posta), poi evoluto in piattaforma digitale di streaming, oggi è sempre più contenuto e sempre meno contenitore. Alcune delle serie TV più popolari a livello mondiale, da _House of Cards_ ad _Orange is the new black_, così come sempre più film sono stati prodotti direttamente da Netflix, li chiamano _Netflix Original_.
![](https://the-grid-user-content.s3-us-west-2.amazonaws.com/2eacc734-b103-4255-9989-1da8e4c6d73e.jpg)

Se Bill Gates nel 1996 scriveva che il _Contenuto è il Re_, vent'anni dopo Jonathan Perelman completava la frase chiarendo chi, secondo lui, portasse i pantaloni nella coppia reale.

> _Il Contenuto è il Re, ma la Distribuzione è la Regina ed è lei che porta i pantaloni_
> 
> _Jonathan Perelman, VP BuzzFeed_

Il team di Netflix sembra aver capito bene le opportunità del binomio contenuto / contenitore. Il contenitore non solo veicola il contenuto, ma lo informa e forma. Netflix, in fin dei conti, oggi è una piattaforma digitale con tutti i tracciamenti che permettono di conoscere bene e profilare l'utente: cosa guardi, quando e per quanto tempo e soprattutto quando smetta di appassionarsi ad una serie sono informazioni che qualunque sceneggiatore vorrebbe avere, incomparabili per profondità con quelle fornite dall'Auditel o dagli strumenti tradizionali. Così Netflix, osservando i comportamenti dei consumatori e imparando a conoscerne i gusti, riesce a realizzare contenuti che sa che piaceranno. E sono così precisi al punto da girare, quando producono una nuova serie TV, direttamente l'intera stagione e non soltanto l'_episodio pilota_, come invece l'industria televisiva era abituata a fare per ridurre i costi, d'insuccesso.

Se il modello di business di Netflix, ad oggi, è completamente immune dalla pubblicità - si sostenta solo con i costi di sottoscrizione mensili - la televisione generalista e le pay TV italiane ci hanno abituato a vederla, anche a fronte di un canone d'abbonamento.

Tutte le informazioni di profilazione che possiede Netflix e che sono una manna dal cielo ed una miniera d'oro per gli sceneggiatori, sicuramente lo potrebbero essere anche per gli inserzionisti pubblicitari. Non è difficile immaginare che un giorno non lontano, Netflix, si troverà davanti a tre scelte importanti: mantenere il modello attuale senza pubblicità come fattore differenziante, aggiungere la pubblicità aumentando quindi i propri ricavi o, verosimilmente la più probabile, aprire ad una versione _gratuita_, dove il costo sia sostenuto dalla pubblicità diventando, per milioni d'utenti, lo Spotify della TV.

**Claudio Raimondi**

<iframe src="https://the-grid.github.io/ed-userhtml/?g=eJydUsFum0AQvfMVI3oA1LAcK8XYVVtbqivLqRRLPUbL7mCmhV26uzi1mvxR_qI_1sGQqMqxIKFlZ968mTev9OHc4iqqrD7D7wj4qaT6cXR2MDpXtrXuGt7U78Z3ET1GZTEDolLTCUgvY03-5-DvQuNQ6nhVFhxYRaVXjvrAiSfpYM5R1tR0hCXUg1GBrIE0m1lDQ1708ohicC1nJE0I_XVRqFYOmqyT1FmjSSjbFS1SbqzJvcxVQ7m3xuZk807mBkPd0q_cU7J4VZY0mkA1oRur_1-NQKFFhsc7JGA0eAmMhhENZIUQ0EnYTwXA_3mKWbNFFKXP847jQlHA-mafHGCz3h7g42Z38w0On7e3sNvuNxfGi2TMo60aOm77Cvz4JxRLHHDT4niZJpPESTa16YV36jLba9F4j52YVnDRD7sKtfjukxcghg8hOKqGgGmiZZB5oA59kF2fXMFbg_ewZuY0m7lSLRreNjw8cFejdzIh-x6N_tRQq1PPaY9Zyl_2y-yD0tj5-LVF6RHQyIrV_CJP8vYSgGDhREwVGoRSAhuqXsajDzwb4Z_-33Pg7rlcvOKrUQ8Pvb1HhxqqM6yn7LKQbMgX5r_vEPbo" height="244" style=""></iframe>

<iframe src="https://the-grid.github.io/ed-userhtml/?g=eJzFkk1OwzAQhfc5ReQtJRYsq1IhEAskVmwRqhzbJFP5T_ZEoUK5C2fhZGTyQ9NdWXVle-Z7b0ZP3iQZIWCOh6DvmAjBgBQI3nGjrvbJO7bNvrKf75zdS-9QfyJb56xGDGvOk6y1FYWPFVuNDNkQ8BC1UDI2tnyBhFMXUFt6PhlttSOjN6oP9idqgp57eNRRK_gEtFXfvfkrkl9fmPWDBajFfm3bFo9GNAr8qwDrnYJC-qMtKZyww8yJy2fwBAIrKr0wBlXIkY8LXx5qjz5xcAkBG9pXGP7hoxXmeuJ3s2CnS3Eo9qFixznddO1W_8zk9vxMSuOrs0Mh-KJBjOd7l3XZho9fdfsLlJf_Hg" height="1" style=""></iframe>