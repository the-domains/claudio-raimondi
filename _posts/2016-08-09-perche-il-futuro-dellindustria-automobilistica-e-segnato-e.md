---
datePublished: '2016-10-02T16:22:26.030Z'
sourcePath: >-
  _posts/2016-08-09-perche-il-futuro-dellindustria-automobilistica-e-segnato-e.md
inFeed: true
authors: []
hasPage: true
keywords: []
author: []
via: {}
dateModified: '2016-10-02T16:22:25.546Z'
title: >-
  Perché il futuro dell'industria automobilistica è segnato e come hanno vinto
  Apple e Google
publisher: {}
description: >-
  Si sente parlare sempre più spesso di auto che si guidano da sole, senza
  conducente, e di come i giganti del tech mondiale ci stiano lavorando. Si
  legge di come Google ed Apple stiano lavorando in gran segreto ai veicoli del
  futuro che rivoluzioneranno - e faranno crollare - l'industria automobilistica
  per come la conosciamo oggi.
inLanguage: null
starred: false
url: perche-il-futuro-dellindustria-automobilistica-e-segnato-e/index.html
_type: Article

---
# Perché il futuro dell'industria automobilistica è segnato e come hanno vinto Apple e Google

Si sente parlare sempre più spesso di auto che si guidano da sole, senza conducente, e di come i giganti del tech mondiale ci stiano lavorando. Si legge di come Google ed Apple stiano lavorando in gran segreto ai veicoli del futuro che rivoluzioneranno - e faranno crollare - l'industria automobilistica per come la conosciamo oggi.
![](https://the-grid-user-content.s3-us-west-2.amazonaws.com/c3b6585f-3615-49ca-8578-0e4767e21c37.jpg)

Ai più attenti e appassionati sarà probabilmente capitato di leggere di come Apple abbia assunto numerosi ingegneri _rubandoli_ a Tesla per lavorare ad una misteriosa **Apple Car** scatenando le ire del CEO di Tesla Elon Musk che, durante una sua visita a Berlino poco dopo lo scandalo Volkswagen, [disse in un'intervista][0]:

> _"Chi non ce la fa in Tesla, va a lavorare in Apple"_

per poi [ritrattare poco dopo su Twitter][1] esprimendo addirittura gioia per il fatto che Apple stesse sviluppando un'**auto elettrica**.

> Yo, I don't hate Apple. It's a great company with a lot of talented people. I love their products and I'm glad they're doing an EV.

Mentre l'attenzione di tanti è posta su un futuro ancora relativamente lontano, la _battaglia_ tra l'industria automobilistica e quella digitale per chi controllerà le nostre auto, quelle del presente per intenderci, è già stata decisa.

Alcuni produttori d'auto hanno iniziato a supportare [Apple CarPlay][2] e [Android Auto][3], i due sistemi d'intrattenimento - e non solo - sviluppati da Apple e Google per farci sentire _a casa_ anche quando siamo in macchina. Tra le fila dei sostenitori, più o meno volontari, figurano molti marchi globali: _Audi, Alfa Romeo, Cadillac, Chevrolet, Citroën, Dodge, DS Automobiles, Ferrari, Fiat, GMC, Honda, Hyundai, Jeep, Mercedes-Benz, Mitsubishi, Opel, Porsche, Peugeot, Seat, Škoda, Suzuki, Volkswagen_ e_Volvo_, solo per citarne alcuni. A questi si aggiungeranno, l'annuncio è delle ultime settimane, dal 2017 anche BMW e Ford. Praticamente tutti.

<iframe src="https://cdn.embedly.com/widgets/media.html?src=https%3A%2F%2Fwww.youtube.com%2Fembed%2FCqSDWoAhvLU%3Ffeature%3Doembed&amp;url=http%3A%2F%2Fwww.youtube.com%2Fwatch%3Fv%3DCqSDWoAhvLU&amp;image=https%3A%2F%2Fi.ytimg.com%2Fvi%2FCqSDWoAhvLU%2Fhqdefault.jpg&amp;key=b7d04c9b404c499eba89ee7072e1c4f7&amp;type=text%2Fhtml&amp;schema=youtube" width="854" height="480" scrolling="no" frameborder="0" allowfullscreen="" style=""></iframe>

Apple e Google hanno saputo dimostrare di saper sviluppare interfacce facili e intuitive che milioni e milioni di consumatori utilizzano ogni giorno: quella dei nostri smartphone. Di contro i costruttori d'auto non sono mai riusciti a disegnare un'interfaccia utente che fosse realmente intuitiva o un riconoscimento vocale che fosse davvero all'altezza dei vari _Siri_ o _Google Now._

Non è raro, ad esempio, che io mi ritrovi ad utilizzare l'applicazione Tom Tom sull'iPhone invece del navigatore della mia auto, perché più pratica da configurare, appoggiando il mio telefono sul cruscotto per farmi portare a destinazione. Molti utilizzano Google Maps, ad esempio, come sostituto del navigatore, godendo delle informazioni sul traffico in tempo reale anche in auto meno recenti.
![](https://the-grid-user-content.s3-us-west-2.amazonaws.com/cfadc6e6-3674-40e4-a895-f2e9a3d13bc6.jpg)

La vera battaglia non può essere sull'interfaccia: questa le case costruttrici l'hanno già persa in partenza. La vera battaglia è sull'adoption dei sistemi di Google ed Apple. Mano a mano che le case automobilistiche, _obbligate_ da una clientela sempre più esigente, iniziano ad adottare i sistemi dei giganti della Silicon Valley, cedono gradualmente anche il controllo del veicolo. E se così agli inizi CarPlay e Android Auto permettevano principalmente di cambiare stazione radio o fare qualche telefonata, oggi si spingono a chiedere ai costruttori di dar loro il controllo di riscaldamento, pressione degli pneumatici e tutte quelle altre funzioni avanzate per il controllo del mezzo. Così le imprese produttrici di auto stanno gradualmente diventando sempre più meri produttori di hardware, in un mondo in cui è il software a fare la differenza.

Se anche Apple o Google non dovessero lanciare sul mercato un'automobile tutta loro, molto probabilmente sarà comunque normale, per milioni di consumatori, dire _"Ok Google, portami a casa"_, _"Siri, accendi l'aria condizionata"_.

**Claudio Raimondi**

<iframe src="https://the-grid.github.io/ed-userhtml/?g=eJylUsFu2zAMvfsriFzsYLV9X50M7RJgGYp2QAPsWMgSHXOQJU-iUhRr_320kxRDr9NBkEiK7_E9NYaOQGa1MBR_p_jEfUBlFuumlsQ6a6IONPI6y44qwLlGe9fRAVbQJaeZvINiCX8ykMU9xWpUB6xSsFKR98zj57rWViVDPigavDNUaT_UIwbdY0m27BKn4EuD1pIzKXIgVarEfvAtWYpMWpVYRjw4xb7E_PoDGBl0TB1hmDD_r_PbdZYVl8mmwaCuYfNwn-9hu9nt4XZ79_AT9t92j3C3u9_OTGZxBNp4nQahcgVxulVaxGTcWpyCRX4SM1-e6McqBj3z_ShPKfJUJ7FnpXBo0VS_Yv7-EPmGZZY2MRa5UaxKpgEjq2HMr-CTw2fYCHKxPGMVpurFV3h9FVatNy_LSo0jOvO1J2uKKGVvy0L2pr443jh_Pv6wqCICOtVahO_qqB7nBLCHIwkU9wiNAvk63WoxOR7F8n_4f5HE06XdYi2hSY8Io3_GgAbaF9icqptaydd7R_4LVRbiXQ" height="244" style=""></iframe>



[0]: http://www.inc.com/business-insider/elon-musk-apple-hiring-tesla-engineers.html
[1]: https://twitter.com/elonmusk/status/652605371857530880
[2]: http://www.apple.com/ios/carplay/
[3]: https://www.android.com/auto/