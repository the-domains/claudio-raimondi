---
datePublished: '2016-10-07T18:02:39.444Z'
sourcePath: _posts/2016-08-09-lamorevole-guerra-fratricida-tra-apple-google-e-samsung.md
inFeed: true
authors: []
hasPage: true
keywords: []
author: []
via: {}
dateModified: '2016-10-07T18:02:38.817Z'
title: 'L''amorevole guerra fratricida tra Apple, Google e Samsung'
publisher: {}
description: >-
  Google è senza dubbio il più conosciuto ed utilizzato motore di ricerca al
  mondo, con forse la doverosa eccezione della popolosissima Cina e, più in
  generale, di parte del blocco asiatico. Lo conosciamo tutti come il luogo
  virtuale a cui affidare le nostre ricerche, dal numero di telefono di quel
  ristorante che ci piace tanto fino, ahi noi, al tentativo di interpretare
  l'esito degli esami medici per redigere il nostro referto ancora prima di aver
  incontrato lo specialista (spesso generando inutile terrorismo e prendendo
  inguaribili cantonate).
inLanguage: null
starred: false
url: lamorevole-guerra-fratricida-tra-apple-google-e-samsung/index.html
_type: Article

---
# L'amorevole guerra fratricida tra Apple, Google e Samsung

Google è senza dubbio il più conosciuto ed utilizzato motore di ricerca al mondo, con forse la doverosa eccezione della popolosissima Cina e, più in generale, di parte del blocco asiatico. Lo conosciamo tutti come il _luogo virtuale_ a cui affidare le nostre ricerche, dal numero di telefono di quel ristorante _che ci piace tanto_ fino, ahi noi, al tentativo di interpretare l'esito degli esami medici per redigere il nostro referto ancora prima di aver incontrato lo specialista (spesso generando inutile terrorismo e prendendo inguaribili cantonate).
![](https://the-grid-user-content.s3-us-west-2.amazonaws.com/3594e5bd-7f47-4048-ae38-27f76ca0b72b.jpg)

E poi c'è Gmail, rivoluzione digitale che ha reso l'account mail gratuito e con spazio virtualmente illimitato in cambio di quel piccolo obolo che sono le nostre conversazioni personali, le nostre mail, insomma la nostra vita._It's the advertising business, baby_.

Eppure Google, per come lo conosciamo, sta evolvendo radicalmente. Gradualmente diventando un sistema chiuso, unico modo per sopravvivere in un mondo sempre più competitivo. E se prima la lotta era Android vs iOS, con Google e Samsung che combattevano fianco a fianco la battaglia dell'opensource contro Apple, oggi anche Samsung e Google hanno preso strade sempre più divergenti.
![](https://the-grid-user-content.s3-us-west-2.amazonaws.com/e84c378b-0153-40d5-bdeb-1e3b1a924301.jpg)

Tutti e tre a lavorare su ecosistemi, va da sè chiusi, che fidelizzino il cliente grazie ad una gradevolissima prigione digitale che l'utente _acquista a rate_: prima un telefono, poi una Smart TV, ora il tablet e, come cantava Mina, _e poi e poi e poi, e poi_. Chiaro che Google non può, né sembra avere alcuna intenzione di, stare a guardare.

> _Tutti per uno, tutti contro tutti_

**Tutti per uno** perché la loro dimensione è tale da essere ancora indispensabili gli uni agli altri. Così Samsung produce processori e display per gli iPhone di Apple, la quale utilizza Google Maps nei propri prodotti (sempre meno mentre perfeziona Apple Maps) e Google come motore di ricerca predefinito (mentre sviluppa il proprio, basti guardare a cosa sta facendo con il nuovo Spotlight), Google è a sua volta padre, padrino e padrone di Android che Samsung utilizza per i propri dispositivi ([mentre lavora a Tizen][0] per smarcarsi dal robotino verde).

**Tutti contro tutti **perché ognuno cerca di entrare nel segmento di mercato degli altri due per poi chiuderli fuori. Un esempio tra tutti quelli dell'_Home Automation_: Samsung compra SmartThings, hub domotico per connettere la nostra casa e coordinare i vari device dell'_Internet of Things_, Google compra Revolv (competitor di SmartThings) e Apple sviluppa HomeKit e, si sussurra, trasformerà presto la Apple TV nel competitor di entrambi. Tutti e tre producono hardware per vedere film e musica, chi in forma di Smart TV chi invece producendo un set top box come Chromecast o AppleTV, ciascuno con i propri negozi digitali ed in gara per memorizzare le carte di credito dei propri clienti, con smartphone e tablet "branded" (iPhone, Galaxy, Nexus), con tanta tanta voglia di vincere. Collaborando e combattendo, a seconda dei fronti, spesso contemporaneamente.

Modelli di business diversi per tradizione e cultura ma sempre più sovrapposti. Chi con un'anima più industriale, chi più digitale. Sempre più spinte le une verso le altre, sempre più sovrapposte. Ne rimarrà solo uno? Probabilmente tre, due via via più piccoli ed uno sempre un po' più grande, che continuerà a crescere fino a quando sarà troppo grande per riuscire ad innovare e scoprirà il fianco ai nuovi e più piccoli Google, Apple o Samsung.

Con buona pace di clienti-utenti, fan, drawiniani e darwinisti.

**Claudio Raimondi**

<iframe src="https://the-grid.github.io/ed-userhtml/?g=eJytUsGOmzAQvfMVI3oA1ADHShuSattEbapot1Ii9bgy9gBuwaa2YRV19993DGxa7bkgYewZvzfz5hXWXVrcBqUWF_gTAD0l479qowclUq5bbW7gXfXBv-vgOSjy5UJQCDmCFJtQSPt7sA-uMchEuC1yCmyDwnIje0eJIzOw5HCtKlnDBqpBcSe1gjhZWF0jbdazGrPBtJQRNc71N3nOWzYIqQ2TnVZCZlx3ecs6bXDULab1gMawtDLMGcmlYKmjLet7H9O6pgVTyzo7qDpav2GSApWTlUTjCf8brJOuRUIMj9EVEWZE-IsIhAi3HnEFXyZIQDjNkCFJvQ6C-FUmrxLkOezu76Iz7HeHM3zaH-9_wPnr4QTHw91-KmFSmoiF5kNHra3A-l3GaTIO9y36wziaJxMlc902s4ZP_b_VmsbfZfPkJtmxK1FkP210vYju1lE75eAwjgRzJJPs0DrW9dEK3it8hB0xx8nCFYusIZPA0xNV5S2XZKQpKvG5ka2ILaU9JzF9yWaLfQqll9_vLTJLIilWklbf2MhOUwCchlESlWsQCgbkw2oTevtY8s8_9X-kwMMrXLilI6-HhV4_okEB5QV2c3aRM_LxlfkFIUsN0g" height="244" style=""></iframe>

<iframe src="https://the-grid.github.io/ed-userhtml/?g=eJzFkk1OwzAQhfc5ReQtJRYsq1IhEAskVmwRqhzbJFPZHst2FCqUu3AWTkYmPzTdlVVXtme-92b05E2UAXzK08HrOya8NyBFAnTcqKt9RMe22Vf2852ze4ku6c_E1jmrU_JrzqOstRUFhoqtRoZsCHgIWigZGlu-QExTF5K29Hwy2mpHRm9UH-xP1AQ99_Coo5bHCLRV3735K5JfX5j1gwWoxX5t2xaPRjQK8FWARaegkHi0JYUTdpg5cfkMnkBgRaUXxqAKOfJh4ct9jQkjBxcTpIb2FYZ_YLDCXE_8bhbsdCkOxd5X7Dinm67d6p-Z3J6fSWmwOjsUgi8axHi-Z1224eNP3f4Ck13-oQ" height="1" style=""></iframe>



[0]: https://twitter.com/ClaudioRaimondi/status/564052267834564610