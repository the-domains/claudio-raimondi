---
datePublished: '2016-08-09T20:28:08.106Z'
sourcePath: _posts/2016-08-09-tutti-sanno-dove-sei.md
inFeed: true
authors: []
hasPage: true
keywords: []
author: []
via: {}
dateModified: '2016-08-09T20:28:07.207Z'
title: Tutti sanno dove sei
publisher: {}
description: >-
  Negli ultimi anni grazie all'avvento dei Social e degli smartphone è entrato
  nel nostro vocabolario un nuovo termine: la location, la nostra posizione,
  dove siamo. Di fatto consiste nell'utilizzare il GPS del nostro smartphone (o
  la rete cellulare o la geo-localizzazione di un indirizzo IP, o ancora altre
  tecnologie come beacon, wifi e bluetooth) per condividere su internet a quale
  latitudine, longitudine e altezza ci troviamo. Tutto questo in maniera
  passiva, chiedendo all'utente lo sforzo minimo possibile, cioè nulla.
inLanguage: null
inNav: false
starred: false
url: tutti-sanno-dove-sei/index.html
_type: Article

---
# Tutti sanno dove sei

Negli ultimi anni grazie all'avvento dei _Social_ e degli smartphone è entrato nel nostro vocabolario un nuovo termine: la _location_, la nostra posizione, dove siamo. Di fatto consiste nell'utilizzare il GPS del nostro smartphone (o la rete cellulare o la geo-localizzazione di un indirizzo IP, o ancora altre tecnologie come beacon, wifi e bluetooth) per condividere su internet a quale latitudine, longitudine e altezza ci troviamo. Tutto questo in maniera passiva, chiedendo all'utente lo sforzo minimo possibile, cioè nulla.
![](https://the-grid-user-content.s3-us-west-2.amazonaws.com/4684614d-8f5d-49a8-a191-25ff5816d8e8.jpg)

Le nostre coordinate sono alcune tre le informazioni più sensibili ma anche tra le più utili dal momento che raccontano molto di noi: chi siamo, cosa facciamo, dove andiamo e, se chi ha in mano i nostri dati ha anche quelli di altre persone, chi incontriamo. Esiste una sola industria che prima di internet avesse in mano queste informazioni: le Telco. Grazie alla propria rete mobile le compagnie telefoniche conoscono da sempre la posizione dei dispositivi che vi sono connessi e, di conseguenza, di chi li porta in tasca. Si son sempre guardate dall'usare queste informazioni però, se non con rare eccezioni, e per motivi di privacy e per poca prontezza nell'uso dei Big Data, se non per condividerle con le Forze dell'Ordine che avessero un mandato. Il rischio dell'effetto _Grande Fratello_ (di Orwell) e gli ampi profitti hanno sempre scoraggiato anche i più audaci.

Oggi qualcosa è cambiato. Con l'avvento del web tutto è diverso: ci siamo gradualmente abituati all'opt-in volontario e si è aperto quindi un mondo di possibilità per grandi aziende e startup di creare prodotti che in modo proattivo influenzino e modifichino la nostra giornata e le nostre scelte. Ricevere un avviso la mattina mentre facciamo la doccia che ci informa che sul percorso che faremo per andare a lavorare c'è un ingorgo o una notifica quando usciamo dall'ufficio che un amico si trova al bar dietro l'angolo, diventeranno sempre più parte integrante della nostra giornata. Tutto ciò descritto fin qui, anche se molti non lo usano, è già possibile oggi e molto probabilmente giù configurato sul vostro cellulare.

### So dove vivi, dove lavori e dove vanno a scuola i tuo figli

Uno degli utilizzi più immediati e comodi della nostra location è aggiungere un promemoria che preveda una notifica non ad un determinato orario ma in un determinato luogo. Ad esempio, _"ricordami di chiamare Anna quando esco dall'ufficio". _Ma Google Android e Apple iOS si spingono oltre. Dal momento che registra la propria posizione costantemente, dopo qualche giorno di utilizzo il nostro smartphone è in grado di sapere quale strada percorreremo quella mattina e avvisarci se troveremo traffico in maniera tale da sceglierne un'altra. Rispettivamente Google ed Apple lo fanno già oggi con con [Google Now][0] o il Centro Notifiche di Apple Today e, con [Location History][1] e [Frequent Locations][2], sono in grado di mostrare i nostri percorsi abituali e con che frequenza visitiamo certi luoghi.

Avere traccia del nostro percorso giornaliero, cioè quando visitiamo quali luoghi, permette di determinare dove lavoriamo e dove viviamo banalmente, analizzando i posti che frequentiamo abitualmente di giorno e dove di notte. E con un volume ampio di utenti, queste informazioni possono portare ad identificare chi sono i nostri colleghi, i nostri familiari e amici. La nostra rete sociale reale, non il _socialnetwork_, e le relative relazioni che intercorrono tra i membri.

<iframe src="https://cdn.embedly.com/widgets/media.html?src=https%3A%2F%2Fwww.youtube.com%2Fembed%2FpPqliPzHYyc%3Ffeature%3Doembed&amp;url=http%3A%2F%2Fwww.youtube.com%2Fwatch%3Fv%3DpPqliPzHYyc&amp;image=https%3A%2F%2Fi.ytimg.com%2Fvi%2FpPqliPzHYyc%2Fhqdefault.jpg&amp;key=b7d04c9b404c499eba89ee7072e1c4f7&amp;type=text%2Fhtml&amp;schema=youtube" width="854" height="480" scrolling="no" frameborder="0" allowfullscreen="" style=""></iframe>

Le possibilità che si aprono sono incredibili sia per gli utenti che per le aziende e aumenteranno mano a mano che gli utenti si abitueranno a condividere la propria posizione e che i provider si mostreranno degni di tale fiducia. Un poi come è successo con banche e bancomat negli anni '70\.

### Casa calda casa - un esempio

Grazie alla nostra posizione geografica e a quella dei componenti della nostra famiglia una startup europea, [Tado°][3], permette di controllare il riscaldamento ed i condizionatori di casa in maniera intelligente tramite un'app sul nostro smartphone (che è l'unica interfaccia utente).

Ciò che lo rende interessante e diverso dal più conosciuto (e non disponibile in Italia) [Google Nest][4] è la logica, semplice ma potente, che ne sta dietro: Tado° regola autonomamente la temperatura in base alla distanza dell'utente da casa. Così d'inverno quando l'ultimo familiare uscirà la mattina per andare a lavorare il riscaldamento verrà spento per poi riaccendersi quando uno qualsiasi dei familiari si incamminerà verso casa. Il tutto accadrà in maniera automatica adattandosi allo stile di vita ed agli orari sempre meno regolari di tutti noi, favorendo qualche risparmio sul riscaldamento se, ad esempio, una sera decideremo di restare fuori a cena.

Piccoli accorgimenti che, secondo il produttore, possono far risparmiare il 30% dei consumi.
![](https://the-grid-user-content.s3-us-west-2.amazonaws.com/788b0495-4a45-4d9f-9f8d-757fb10290a0.jpg)

Se i prodotti che nasceranno saranno o meno a pagamento e le implicazioni sulla privacy degli utenti dipenderanno principalmente da come evolverà l'offerta: che in futuro siano i consumatori disposti a pagare per acceder a questi servizi o che sia la pubblicità a pagarli per loro come è avvenuto con l'account e-mail, l'utilizzo della _location_ di massa è solo all'inizio e permeerà il nostro modo di vivere.

Presto ci dimenticheremo di come una volta eravamo soliti dire: "_sto arrivando, butta la pasta"_.

**Claudio Raimondi**

    <br/>&nbsp;<div class="addthis_native_toolbox"></div> <script src="//s7.addthis.com/js/300/addthis_widget.js??????????????????????????????????????????#pubid=ra-57a713d36b8b127f"></script>



[0]: http://raimondi.link/1y2GMO1
[1]: http://raimondi.link/1C3tTB2
[2]: http://www.guideitech.com/apple/come-visualizzare-la-cronologia-delle-posizioni-del-vostro-iphone-5-con-ios-7/
[3]: http://raimondi.link/1wG7m9E
[4]: http://raimondi.link/1wG8r1k