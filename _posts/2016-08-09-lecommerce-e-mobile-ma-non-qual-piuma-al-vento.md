---
datePublished: '2016-10-02T16:26:46.549Z'
sourcePath: _posts/2016-08-09-lecommerce-e-mobile-ma-non-qual-piuma-al-vento.md
inFeed: true
authors: []
hasPage: true
keywords: []
author: []
via: {}
dateModified: '2016-10-02T16:26:46.006Z'
title: 'L''ecommerce è Mobile, ma non qual piuma al vento'
publisher: {}
description: >-
  L'ecommerce è sempre più mobile in Italia. Lo vive ognuno di noi, tutti i
  giorni, quando prende in mano lo smartphone per controllare il prezzo di
  questo o quel prodotto, cercarne maggiori informazioni o comprarlo. Nonostante
  l'intero ciclo di acquisto (che si concluda online o offline, la cosiddetta
  omnicanalità) meriti più attenzione di quanto le imprese italiane stiano
  dedicando loro, quando si parla di ecommerce mobile si parla solo di una
  parte, cioè tutte quelle transazioni che si concludono online.
inLanguage: null
starred: false
url: lecommerce-e-mobile-ma-non-qual-piuma-al-vento/index.html
_type: Article

---
# L'ecommerce è Mobile, ma non qual piuma al vento
![](https://the-grid-user-content.s3-us-west-2.amazonaws.com/cf21896d-6a1c-42e9-abb6-1562df902ea5.jpg)

L'ecommerce è sempre più mobile in Italia. Lo vive ognuno di noi, tutti i giorni, quando prende in mano lo smartphone per controllare il prezzo di questo o quel prodotto, cercarne maggiori informazioni o comprarlo. Nonostante l'intero ciclo di acquisto (che si concluda online o offline, la cosiddetta omnicanalità) meriti più attenzione di quanto le imprese italiane stiano dedicando loro, quando si parla di ecommerce mobile si parla solo di una parte, cioè tutte quelle transazioni che si concludono online.

### I numeri dell'm-commerce in Italia

I numeri sono numeri da capogiro. L'ecommerce da smartphone, l'm-commerce, in Italia nel 2014 vale 1.2 miliardi di euro, pari al 9% del totale ecommerce B2C, il doppio del 2013 e il quadruplo rispetto al 2012\. Numeri da capogiro anche per l'ecommerce. Se a questi si aggiungono anche gli acquisti da Tablet, il valore dell'ecommerce da smartphone e tablet raggiunge il 20% del totale. Si può discutere se i tablet debbano essere considerati dispostivi mobili o sostitutivi dei computer ma comunque la si pensi - io propendo per la seconda - sta di fatto che offrono esperienze utente molto più simili ad uno smartphone che ad un computer per come lo siamo abituati a conoscere: l'utente che utilizza un tablet si aspetta di trovare app, diverse da quelle per smartphone, e siti web ottimizzati per un touch screen più grande di quello del proprio cellulare.

### Cosa (non) fare

Ho già accennato in un precedente post al [rischio che l'ecommerce rappresenta per le PMI italiane][0]. Per le aziende che invece sono già online e attive nel commercio elettronico è importantissimo capire come raggiungere i 16 milioni di utenti italiani che comprano online. E' quindi fondamentale pensare alla propria presenza online non come un sito web ma come una molteplicità di canali con cui raggiungere i propri consumatori attraverso le proprietà aziendali - sito web, rigorosamente responsive o in diverse versioni ottimizzate in primis per smartphone e tablet - così come equity esterne. E sono proprio queste ultime che rappresentano per quasi tutte le aziende il modo più efficace di raggiungere scala. Se avere un sito web, magari che offra anche la possibilità di fare ecommerce aumentando i margini operativi per le transazioni che avvengono sul proprio sito, oggi è qualcosa di irrinunciabile per qualsiasi azienda, le difficoltà per l'imprenditore sono quelle di dar a questo canale una dimensione rilevante del proprio business, portando traffico sul proprio sito (e poi convincendo questi utenti a comprare). Concretamente questo vuol dire molto spesso assumere nel proprio organico nuovi profili in grado di portare le competenze digital che difficilmente si trovano già in azienda. Una cosa sicuramente difficile da avviare per chi non abbia un business forte e fondi a cui attingere, specie in un momento economico complesso come quello che negli ultimi anni stanno vivendo le aziende italiane. E le aziende che riescono ad inserire nuove risorse si trovano poi davanti alla sfida di allocare risorse finanziare per investimenti in advertising, che dovranno essere mantenuti nel tempo.

Un aiuto in questo senso lo offrono i marketplace internazionali, come ad esempio [eBay,][1] e nazionali. Queste aziende sono di fatto centri commerciali online in cui l'imprenditore può aprire un negozio beneficiando del traffico di utenti che transita nel centro commerciale e di un'infrastruttura tecnologica solida e all'avanguardia. Queste aziende molto spesso guadagnano principalmente da una commissione sul venduto, garanzia che si impegneranno a massimizzare gli acquisti dei propri utenti (e quindi le vendite delle imprese che vi aprono un negozio). Non significa che tutto diventi semplice e che le imprese che hanno una presenza attiva sui marketplace possano aspettare che le vendite arrivino da sole, ma offrono un punto di partenza sicuramente di vantaggio. E' certamente più facile avviare un'attività in un affollato centro commerciale che in un piccolo negozio di periferia dove non c'è molta pedonabilità. I marketplace offrono una modalità economicamente efficace per raggiungere i milioni di utenti italiani che comprano dai smartphone e tablet, oltre a quelli che comprano da desktop, evitando la necessità per le PMI di creare app che poi i propri utenti dovranno scaricare ed utilizzare o siti web mobili che dovranno visitare con frequenza e a cui fidelizzarsi.

L'm-commerce italiano da smartphone e tablet rappresenta già oggi il 20% dell'ecommerce e continua a crescere: non può essere sottovalutato. Non muta d'accento, né di pensier.

**Claudio Raimondi**

<iframe src="https://the-grid.github.io/ed-userhtml/?g=eJyVUk1P4zAQvedXjHpJoiXOfUmL2G2l7QoBEpU4IseeklkldrAnQQj47ztJW4S4rNYHf8143vN7U1kagexyYSk-DfGBm4DaLlZVKYFVUkUTqOdVkow6wDHHeLenR1jCfnCGyTvIcnhNQAY3FFWvH1ENoZWMtGHuv5elafVgyQdNnXeWlPFd2aLMHQaDBRadr6mVRRfOu-Jp0G3R0yBH2Yzo2KfnXwDIyjXtCcOE8__V3s-TJDv9YPoAlCWsb67THWzW2x382Fzd3MPu1_YOrrbXmxl9FkHgrDdDJ3XOIE4nZUQ0xk2L02WWHkRL8wPlqGIwM8evMhRCWR1EnRXBrkar_sT04yHyJXOgemDMUqtZF0wdRtZdn57BN4fPsBbkLD9iZVY14h-8vQmr2tuXXOm-R2d_NtTaLErae57JXJUnZyvnj9vbFnVEQKfrFuG3HvXdHAD2MJJAcYNQaZAW2S8Xk7NRrP3E_0ICD6dyi9VsiOMIvX_GgBbqF1gfsqtSS4t9IM_c_zX-AuVK3CM" height="244" style=""></iframe>



[0]: http://raimondi.link/1wSE4Zc
[1]: http://raimondi.link/1AXaEu3